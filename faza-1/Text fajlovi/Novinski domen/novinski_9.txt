#name = marija
#domen = novinski
#url = https://sportklub.n1info.rs/kosarka/srbija-kls/lazar-milicic-potpisao-dinamik-fmp-zeleznik-darko-milicic-sport-klub/
#text = Talentovani Lazar Miličić, sin nekadašnjeg reprezentativca Srbije i drugog pika na NBA draftu Darka Milićića, sledeće sezone će igrati u Košarkaškoj ligi Srbije.
Igrač rođen 2009. godine letos je bio deo zlatne generacije kadetske reprezentacije Srbije (U16) koja je osvojila zlatnu medalju na prvenstvu Evrope.
„Lazar stiže u redove našeg kluba kako bi nastavio svoj košarkaški razvoj, a u KK Dynamic dolazi iz španskog Las Rozasa,“ naveli su iz kluba.
Pored Miličića dres kluba sa Dorćola, koji je od skoro pod partonatom FMP zadužili su mladi centar Miroslav Maćešić, koji je došao upravo iz Železnika, i doskorašnji bek Crvene zvezde Miloš Bajić.
Za Dinamik će u KLS igrati još novajlije Aleksej Obućina, Uroš Pupovac, Luka Šaranović, Matija Prelević, Emre Ozjegen, Jakša Mičković, Luka Ivanović, Petar Ostojić, Matija Popović, Marko Vučković, 
Rastko Obradović, Danilo Bojović i Aleksej Ivković, dok su ugovore produžili Filip Malešević, Ilija Petrović i Mihailo Dušić.