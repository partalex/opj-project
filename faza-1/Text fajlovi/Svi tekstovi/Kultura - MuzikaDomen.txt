#domen = Kultura - muzicki
#Teodora

#url = https://balkanrock.com/autorski-clanci/kolumne-i-clanci/kanda-kodza-i-nebojsa-tri-decenije-rasturanja-forme/ 
#text = Prvi bendovi koji su na našim prostorima koketirali sa rege muzikom datiraju iz novotalasnog perioda. Čuveni hit Šarla Akrobate, Ona se budi, verovatno je najuspelija rege stvar tog vremena. Bilo je tada nekoliko sastava koji su, u potrazi za svojim autentičnim zvukom, stvarali pesme koje su imale uplive u ska i rege (Idoli, Prljavo kazalište, Haustor i drugi). Ipak, prvi koji je odabrao rege kao svoje definitivno opredeljenje, svakako je beogradski Del Arno Bend.

Zajedno sa kolegama koje su negovale zvuk baziran na distorziji i žestokom gitarskom prženju, na scenu stupaju Kanda, Kodža i Nebojša i Darkwood Dub, bendovi koji su takođe zastupali ideju da se stvari u zemlji menjaju iz korena, s tom razlikom što je muzička podloga za njihove, mahom anti-režimske tekstove, bila ipak malo drugačija. Era panka i nju vejva bila je na zalasku, a u Srbiji nailazi talas bendova koji su svoj zvuk bazirali na onome što su radili Bob Marley, Max Romeo, Lee Scratch Perry, Burning Spear, kao i mnogi drugi koji su mahom potekli sa Jamajke, Meke rege muzike.

Povod za turneju bio je Zakon o informisanju, koji je umnogome ukidao slobodu nezavisnim medijima. Tada je nastala i parola „Nije srpski ćutati“, još jedna u nizu zloupotrebljenih floskula. Elem, saradnja između Otpora, B92 i ovih sastava bila je samo mali eksperiment za projekat koji je usledio desetak meseci kasnije – velika rokenrol turneja u kojoj su učestvovali tada najpopularniji rok bendovi, kako bi se zadao poslednji udarac onome koga je narod percipirao kao glavnog neprijatelja.


#url = https://balkanrock.com/reportaze/hills-of-rock-u-plovdivu-vatrena-rock-brda/
#text = Kada se pre par meseci pojavio pun program šestog izdanja Hills of Rock festivala, autor ovih redova je shvatio da će i ove godine biti “teško za preživeti” iskustvo, ne samo zbog brutalnih bendova, nego i zbog paklenog letnjeg sunca, kakvo samo u Plovdivu, domaćinu festivala, ume da bude. Par desetina hiljadi ljudi iz zemlje i regiona su odlučili da posete festival i uživaju u “salati” od 48 sjajnih bendova svih gitarskih žanrova. Aktuelni bendovi, svetske zvezde na vrhu karijere, neke pomalo zaboravljene, neke u usponu, neke poznate lokalnoj publici, neke premijerno u Bugarskoj.

Ispod paklenog sunca, čast da otvori program na main stage-u pripala je crossover/metalcore/rap-metal bendu Rise of the Northstar. Bili su na festivalskom programu Hills of Rocka kad se desila pandemija, kada se festival nije održao, i sada, 5 godina kasnije, su tu da odrade svoje. Parižani, inspirisani japanskom kulturom, prisutnom u tekstovima, imidžu i spotovima benda, su majstorski smućkali mix groovy i brzih rifova u maniru Slipknot i Suicidal Tendencies, začinjen Slayer solažama, uz povremene brutalne breakdownove.

Sledi momentalno ublažavanje zvuka uz američke rock veterane Extreme, čiji je gitarista Nuno Bettencount dve nedelje ranije nastupao na Ozzyjevom “Back to the Beginning” oproštajnom koncertu u Birmingemu. Kad je reč o Ozzyju, skoro svaki bend na festivalu je odao počast nedavno preminuloj legendi, što rečima, što nošenjem majica, ili sviranjem Sabbath ili Ozzy obrada. Ali, valja se vratiti na Extreme – jedan od najznačajnih bendova s kraja 80-tih i početka 90-tih rame uz rame sa Guns ‘n Roses i Aerosmith. Uz takvu dekoraciju kao da se festival održava u Las Vegasu ispod šarenih neonskih reklama i kazina, publika je pratila energičan šou i čula najveće hitova benda: “It’s a Monster”, “Decadence Dance”, “Rise”, “Am I Ever Gonna Change”, “Hole Hearted”, “Get the Funk Out”, i naravno, neprevaziđenu akustičnu baladu “More Than Words,” uz pomenuti tribjut, akustičnu “Dee” s prvog Ozzyjevog albuma.

Apokaliptični saundtrek iz fima “Terminator” je intro uz koji se Fear Factory pojavljuje premijerno u Bugarskoj. Ove godine industrial/groove metal bend je na turneji, koja je prošla i kroz Beograd, i obeležava 30-godišnjicu njihovog drugog, probojnog albuma “Demanufacure” (1995, Roadrunner). Inovativan album koji je otvorio nove horizonte, značajan ne samo za bend, već globalno, za celu metal scenu. Album je, može se reći, stekao kultni status. Tokom decenija je bend je prošao kroz kataklizme, uspone i padove, sudove, odlazak i povratak članova, dva puta prestajao sa radom, ali je uspeo da ostavi bogatu diskografiju iza sebe i, najbitnije, i dalje postoji. Od originalne postave trenutno je ostao samo gitarista Dino Cazares, a pored njega su tur-basista Ricky Bonanzza, bubnjar Pete Webber i novi pevač, Milo Silvestro, koji solidno stoji na sceni i ima lepe vokalne adute, ali nekako nema harizmu Burtona, originalnog pevača, koji je nastupao na Exit-u pre deset godina. Burton je Burton, lice Fear Factoryja, uprkos svojim vokalnih manama. Bend je odsvirao ceo “Demanufacture” redom, а kao finale se mogla čuti pesma “Archetype” s istoimenog albuma izdatog 2004.

Sjajna atmosfera se nastavila i tokom nastupa While She Sleeps. Metalcore bend iz Šefilda je poznat publici u Bugarskoj iz par navrata, a u Beogradu su se mogli videti jednom 2016. godine. Zapravo, bend je popularniji kod mlađeg dela publike i uvek nudi energičan šou, ispunjen moshovanjem, circle pitovima, wall of deathovima, skakanjem i zajedničkim pevanjem. 

#url =  https://balkanrock.com/reportaze/jedno-dobro-pomeranje-utrobe-dying-fetus-i-rivers-of-nihil-u-beogradu/
#text = Ni posle čitavih šesnaest godina, kada su poslednji put svraćali u Beograd, ljubav prema varijanti brutalnog death metala sastava Dying Fetus ne jenjava na domaćem terenu. Posećenost koja samo što ne dovodi u pitanje kapacitet letnje bašte KST-a govori sama za sebe – beogradskoj publici, pa i ruskim pridošlicama, što mlađim, što starijeg kova, nedostajalo je jedno dobro pomeranje utrobe.

U praksi, ovo je značilo sve, i to odjednom; progerajski melodijski senzibilitet uobličavao je “čiste” vokale Andyja Thomasa, basista Adam Biggs je izvlačio ostalo, od skrimova do dubokih growlova, a savremeni, djentovski prizvuk gitare je godio svakome ko prati rad sastava poput Fallujah i Gojira. 

#url = https://balkanrock.com/reportaze/marcelo-u-nisu-03-02-2008/
#text = U subotu je niska publika u klubu SKC-a imala priliku da uziva u nastupu paracinskog hip-hop izvodjaca Marchela, u pratnji njegove ekipe Filter Crew. Iako je poslednji nastup u Nisu, jednog od najpopularnijeg sastava u Srbiji, bio pre samo godinu dana, euforija publike time nije bila umanjena.
Pre zvezde veceri, publiku su zagrejali “Suid” iz Krusevca i “Iskaz” ( i njegovi svedoci ) iz Panceva. Iako malo stidljiv na pocetku, “Suid” je promovisao par pesama sa novog albuma koje je publika prihvatila uz ovacije. Nakon njegovog nastupa, na binu izlaze energicni momci koji uz ostri i brzi zvuk, tzv. rap-core , osvajaju veliki deo publike. Imajuci u vidu da su u Nisu, kako Zoran Stefanov (Iskaz) kaze, imali “vatreno krstenje”, publika je imala priliku da zaista oseti njegovu naklonost Nislijama.
Nakon ovih uvodnih nastupa, svetla se gase, pocinje uvod pesme Filter i na binu izlaze Ministar Lingvista, Nency i Marcelo, uz izvinjenje sto Sky Wikluh nije mogao da prisustvuje koncertu i vidno razocarenje zenskog dela publike .

#Ognjen

#url = 
#text =


#Marija

#url = 
#text =

#Milena

#url = 
#text =


#Aleksandar

#url = 
#text =