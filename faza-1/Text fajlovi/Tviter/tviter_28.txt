#name = teodora
#domen = tviter
#url = https://x.com/n1srbija/status/1973755606419804536
#text = U noći kada je izraelska mornarica presrela flotilu humanitarne pomoći za Gazu, među privedenima našao se i student iz Srbije Ognjen Marković. Njegov video-apel odjeknuo je u domaćoj javnosti, a predsednik Vučić je poručio: "Neodgovorni pojedinci uvek zovu državu u pomoć - ali država je tu da pomogne i uvek će učiniti koliko može."  O tome razgovaramo sa Branimirom Đurovićem iz Inicijative mladih za ljudska prava. Cene hrane i energenata rastu, plate i penzije teško prate troškove, a korupcija i nejednakost ostaju svakodnevica. Da li današnji standard građana pokazuje da plaćamo cenu loše politike - i koliko duboko zapravo seže ekonomska kriza u Srbiji? Naš gost je Milan Ćulibrk, novinar 
@RadarsRs
. Dok deo opozicije u Mionici i Negotinu pokušava da se ujedini i izađe zajedno na lokalne izbore, Novi DSS i njihovi partneri poručuju da takvi izbori nemaju smisla jer su već unapred kompromitovani. Da li je to znak da se stranka zapravo priprema za bojkot ili samo gradi svoju posebnu strategiju? Pitamo Miloša Jovanovića, predsednika Novog DSS. N1 direktno večeras od 20 sati sa Danicom Vučenić.
