#name = teodora
#domen = knjizevni
#url = https://laguna.rs/odlomak_8327_bes_bogova.html
#text = Orkin suprug Torkel ubijen je, a njen sin Breka otet. Sa svo-jim saputnicima Lifom i Mordom ona je ušla Breki u trag i pratila ga sve do Sumorišta, tvrđave na severu Vigrida. Orku tamo zaro-bljava galduranin Skalk, ali uz pomoć vesena Sperta i Vesli ona se oslobađa, pa pušta s lanca vuka u svojoj krvi da kida, cepa i čereči.Orka otkriva da Breka nije tu, premda zatiče čitav niz Izopače-ne dece u zarobljeništvu. U Sumorištu se ponovo sastaje s Krvo-zavetnicima, najamničkom družinom koju je nekada predvodila služeći se imenom Orka Glavocep. Novi poglavar Krvozavetnika Glornir Štitolomac brat je Orkinog ubijenog supruga.Dok su u Sumorištu, Orka i Krvozavetnici saznaju da je zmaj-ska  boginja  Lik-Rifa  oslobođena  iz  sužanjstva  podno  korenja  drevnog jasenovog drveta Oskutreda.Glornir proganja Skalka, darlskog galduranina, jer je on oteo Glornirovu ženu, sejdr-vešticu Vol. On pita Orku da pođe s nji-ma, ali ona odbija, pošto je čula da su se Glornir i Krvozavetnici borili protiv zmajorodnih kod nedavno otkrivene odaje pacovskog boga Rote. Orka se nada da će tamo naći tragove koji bi joj otkrili gde joj se sin nalazi. Glornir šalje nekoliko Krvozavetnika da joj pokažu  put  do  Rotine  odaje  i  onda  se  rastaju  polazeći  svako  u  svoju potragu.
Džon Gvin18Kod  Rotine  odaje  Orka  i  njeni  sadruzi  nalaze  dokaze  da  su  deca tu nedavno držana u zatočeništvu.Dok  su  oni  u  blizini  odaje,  dolazi  Mirk  iz  Gavranhranitelja.  Ona  je  zmajorodna,  sestra  Ilske  Okrutne  i  Drekra,  koji  je  ubio  Orkinog  supruga  i  oteo  Breku,  a  predvodi  malu  skupinu  Ga-vranhranitelja. Mirk pronalazi telo svog oca, kojeg je ubio Varg Bezrazumni iz Krvozavetnika. I Orka i Mirk traže odgovore, svaka na svoja pitanja. Dolazi do borbe, a Orki pritiče u pomoć šačica Krvozavetnika  koji  su  s  njom.  Oni  skupa  odnose  prevagu  nad  Gavranhraniteljima i Mirk biva zarobljena.Mirk pristaje da odvede Orku i njene saputnike do Breke, a da zauzvrat sazna ko joj je ubio oca. Putuju u Starl, trgovački grad na jezeru Horndal, gde se Orka susreće s Elvar i Ratnicima-Turob-nicima, kao i s Ulfrirom, vučjim bogom koji je postao tral. Ona otkriva da je Mirk vodi lažnim tragom, pa sklapa pogodbu s Elvar i Turobnicima. Oni joj pomažu da upriliči da Mirk pobegne, a Orka će zauzvrat poslati glas Glorniru i Krvozavetnicima da Elvar hoće da ih unajmi da se bore protiv zmajske boginje Lik-Rife.Mirk  beži,  a  Orka  je  prati  i  sledi  sve  do  Nastrandira,  dvora  Lik-Rifinih, a onda do Svelgarta, gde ratnici i veseni pod zapoved-ništvom pacovskog boga Rote napadaju utvrđeni grad.Orka se uvlači u logor dok je napad u toku, nalazi Breku i beži skupa s njim. Proganjaju je i sustižu mraz-pauci pa je ujedaju tako da otrov sipi kroz nju. Poslednjim ostacima snage ona baca Breku u reku, nadajući se da će ga struja odneti do mesta gde je trebalo da se ponovo sastane sa svojim saputnicima.