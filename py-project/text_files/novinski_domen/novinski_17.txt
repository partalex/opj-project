#name = aleksandar
#domen = novinski
#url = https://www.politika.rs/sr/clanak/699569/tri-decenije-od-pogibije-radnika-rtrs-a-na-ozrenu
#text = Na današnji dan, pre 30 godina, na radnom zadatku na Ozrenu, poginuli su radnici Radio televizije Republike Srpske Saša Kolevski i Goran Pejčinović, na čiji je automobil, muslimanska strana otvorila vatru.
Oni su poginuli na novinarskom zadatku samo petnaest dana pre potpisivanja Dejtonskog sporazuma.
RTRS je imala važnu ulogu u ratu i danas u miru neguje kulturu sećanja.
Iako je vozilo kojim su Kolevski i Pejčinović krenuli na snimanje bilo jasno obeleženo, pripadnici takozvane Armije BiH, ipak su otvorili vatru.
Priču o Saši Kolevskom, Goranu Pejčinoviću, Mladenu Obradoviću, Ljubi Kerkezu i Draganu Klačaru, radnicima ove medijske kuće stradalim tokom rata na radnim zadacima, Radio televizija Republike Srpske zabeležila je kroz dokumentarni film "Spavajte, mladići".
I ove godine služen je pomen, a kolege su položili cveće i zapalili sveće. Pomen stradalima služen je i na Ozrenu, na mestu na kojem su stradali.