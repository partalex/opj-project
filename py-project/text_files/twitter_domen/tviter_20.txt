#name = marija
#domen = tviter
#url = https://x.com/elfakublokadi/status/1970531467269972118
#text = *VAŽNO OBAVEŠTENJE ZA JAVNOST*

Naš kolega i prijatelj, student Fakulteta tehničkih nauka, Bogdan Jovičić, dobio je novu pravnu zastupnicu, advokaticu Ljiljanu Borović Marjanović, koja će od sada voditi njegov slučaj. Advokatica Ljiljana je takođe pravna zastupnica i našeg kolege sa Pravnog fakulteta, Dimitrija Dimića. 

Ona je danas posetila Bogdana i zamolila ga da prekine štrajk glađu, naglasivši da samo zdrav i snažan može da pomogne u zajedničkoj borbi za istinu i pravdu. Bogdan je prihvatio njenu molbu, na šta smo svi neizmerno ponosni i zbog čega smo mirniji, jer svaki život je neprocenjiv. Verujemo da ćemo ga uskoro videti na slobodi. Bogdan je borac i to je već dokazao!

Slučaj Bogdana Jovičića je takođe i internacionalizovan. Evropski sud za ljudska prava u Strazburu prihvatio je da razmatra predstavku njegovog advokata i u kratkom roku mogao bi da donese odluku o privremenoj meri. To bi bila velika pobeda Bogdana nad nepravdom i tiranijom.

U dopisu sudije P. Roosme (predmet Jovičić protiv Srbije, br. 28939/25) Bogdan je pozvan da obustavi štrajk glađu dok je proces pred ovim sudom u toku.

Za više informacija o ovom slučaju, pozivamo vas da pratite Dnevnik Nove S u 19.30 časova, gde ćete moći da čujete detaljnije informacije.

Zahvaljujemo se na strpljenju i razumevanju. Izvinjavamo se ukoliko je u očima javnosti delovalo kao da ništa ne radimo i da smo našeg kolegu Bogdana ostavili samog. Nismo! Mnoge naše kolege nalaze se u pritvoru i brinemo o svima njima. Svakodnevno smo u kontaktu sa njima i sve radimo u dogovoru i uz njihovu saglasnost. Borba za pravdu se nastavlja! 