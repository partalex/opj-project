#name = aleksandar
#domen = tviter
#url = https://x.com/MarinikaTepic/status/1971484921295225134
#text = Predsednica Moldavije Maia Sandu 
@sandumaiamd
 objavila je da im Rusija potkopava izbore u nedelju i da je ruska služba obučavala ljude u Srbiji radi izazivanja masovnih nereda.

Da li je u ovo umešana država Srbija ako je tačno da je obuke organizovao i finansirao Lazar Popović, predstavljen kao savetnik ministra u Vladi Srbije Nenada Popovića?

Zbog rizika od međunarodnog skandala i još jednog brukanja Srbije da ima proruske paramilitarne kampove za izazivanje kriza i rušenje ustavnog poretka u drugim državama - tražim od Tužilaštva u Šapcu hitno obaveštenje da li je tačno da je:

1. Paramilitarni kamp bio u kompleksu Sunčana reka, između Loznice i Banje Koviljače, gde je obučavano najmanje 150 proruski orijentisanih stranih državljana, a "završni rad" zakazan je za nedelju 28. septembar - u slučaju nepovoljnog izbornog rezultata za prorusku struju u Moldaviji?

2. Da je do sredine septembra 2025. na Sunčanoj reci obuka ovih proruskih simpatizera izvršavana kroz razne treninge od upotrebe motki do oružja - a posebno za efikasno suprotstavljanje policiji Moldavije u slučaju lošeg rezultata za prorusku frakciju?

3. Obuku organizovao i finansirao Lazar Popović iz Beograda (1988), kome je pomagao Savo Stevanović iz Loznice (1983), a izvođena je sa instruktorima iz Rusije i Belorusije?

4. Kako je o ovome neobaveštena ruska obaveštajna služba - a i naša BIA, sve dok predsednica Sandu nije sama otvorila ovaj skandal pre tri dana, a "kamperi" već otišli u Moldaviju na zadatak?